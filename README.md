Dzień dobry,

Stwórz proszę w wybranym przez siebie języku programowania dwa skrypty, które wykonają następujące czynności:

### Kalkulator liczb pierwszych

* Dla przypomnienia, liczby pierwsze to liczby naturalne większe od 1, które są podzielne wyłącznie przez samą siebie i przez 1.
* Stwórz proszę funkcję, która:
  * będzie przyjmowała za argument listę/wektor/jednowymiarową macierz (w zależności od wybranego przez Ciebie języka programowania)
  * będzie zwracała do wybranej przez użytkownika ścieżki plik o nazwie *prime\_DD\_MM\_YYYY.txt* (gdzie *DD\_MM\_YYYY* to data). Sam plik powinien zawierać tylko liczby pierwsze, oddzielane spacją.
  * Dla przykładu, jeśli w języku programowania Julia stworzę taką funkcję i jako argument podam wektor [2 3 4 5 6 7 8 9 10], to efektem takiej funkcji będzie wyeksportowany plik tekstowy z wartościami 2 3 5 7.

### Ogarniacz biurka/pulpitu/dowolnego folderu na komputerze

* Stwórz proszę funkcję, która sprawdzi, jakiego rodzaju pliki znajdują się w wybranej ścieżce (np. na pulpicie), stworzy adekwatne foldery i przeniesie pliki gdzie trzeba.
* Dla przykładu, jeśli na pulpicie będę miał 10 *pdfów*, 5 plików *xlsx* i 4 pliki *docx*, efektem tej funkcji będzie stworzenie folderów *pdf*, *xlsx* oraz *docx*, w których znajdziemy wszystkie pliki danego rodzaju.
* Czasem nie ma sensu robić oddzielnego folderu dla pojedynczych plików - jeśli chcesz, spróbuj dodać do funkcji argument, który będzie wyznaczał minimalną liczbę wystąpień plików danego rodzaju aby stworzyć oddzielny folder (np. moje minimum to 3 =\> na pulpicie będą tylko 2 pliki *png*, dlatego pliki te lądują w folderze *other*)

Stwórz proszę konto na GitHubie i skopiuj to repozytorium do siebie (opcja *Fork*). Repozytorium główne będzie niedługo miało stworzone dodatkowe *branches* (Twoje inicjały). Ostateczną wersję swoich skryptów wrzuć proszę na swoje repozytorium i wyślij do repozytorium głównego (do *brancha* zawierającego Twoje inicjały) przy pomocy opcji *pull request*. Dla przykładu, jeśli moje inicjały to AB, ostateczną wersję skryptów umieszczę w repozytorium **lobi-bisam/ra**, w branchu o nazwie AB.

Od gotowych rozwiązań ściągniętych z internetu dużo bardziej wolimy inwencję twórczą i inicjatywę własną! To nie znaczy, że w sytuacji kryzysu nie można skorzystać z google albo stack overflow (sami lubimy i często używamy), natomiast proszę bez gotowców! Same opisane powyżej problemy dają dużo możliwości - nie jest to w żadnym stopniu wymagane, natomiast z przyjemnością spojrzymy na wszystko, co wpadnie Ci do głowy (co nie będzie bezpośrednio lub pośrednio opisane w danym zadaniu).

W razie jakichkolwiek wątpliwości, pytań, problemów natury technicznej - bardzo proszę o założenie wątku w sekcji *issues*.
